26 TExTE ZUR GEscHrcHTE DEs MONTANISMUS

regula agnitus illa multa quae sunt disciplinarum revelabit,
fidem dicente pro eis integritate praedicationis, licet novis,
quia nunc revelantur, licet onerosis, quia nec nunc sustinentur,
non alterius tamen Christi quam qui habere se dixit et alia
multa quae a paracleto edocerentur, non minus istis onerosa
quam illis a quibus nondum tunc sustinebantur.

14 Si enim Christus abstulit quod Moyses praecepit, quia
„ab initio non fuit sic“‚ nec sic ideo ab alia venisse virtute
reputabitur Christus, cur non et paracletus abstulerit quod
Paulus indulsit, quia et secundum matrimonium ab initio non
fuit, nec ideo suspectus habendus sit, quasi spiritus alienus,
tautum ut Deo et Christo dignum sit quod superducitur?
si Deo et Christo dignum fuit duritiam cordis tempore expleto
compescere, cur non dignius sit et Deo et Christo infirmitatem
carnis tempore iam collectiore discutere? . . . regnavit duritia
cordis usque ad Christum, regnaverit et infirmitas carnis usque
ad paracletum. nova lex abstulit repudium —— habuit quod au-
ferret — nova prophetia secundum matrimonium, non minus
repudium prioris. . . . et quousque infirmitas ista impuden-
tissima in expugnando meliora perseverabit? tempus eius,
donec paracletus operaretur, fuit, in quem dilata sunt a domino
quae tunc sustineri non poterant, quae iam nemini competit
portare non posse, quia per quem datur portare posse non
deest. .

15 Quae igitur hic duritia nostra, si non facientibus
voluntatem Dei renuntiamus? quae haeresis, si secundas
nuptias, ut illicitas iuxta adulterium iudicamus? quid enim est
adulterium nisi matrimonium illicitum? notat apostolus, qui
in totum nubere prohibebant, qui et de cibis interdicebant,

quos Deus condidit. nos vero non magis nuptias auferimus, “

si secundas recusamus, quam cibos reprobamus, cum saepius
ieiunamus.

De ieiunio adversus psychicos. 1 Mirarer psychicos, Si
sola luxuria tenerentur, qua saepius nubunt, si non etiam
ingluvie lacerarentur, qua ieiunia oderunt. monstrum scilicet
haberetur libido sine gula, cum duo haec tarn unita atque
concreta sint, ut si disiungi omnino potuissent, ipsi prius ventri
pudenda non adhaererent. specta corpus, et una regio est.
denique pro dispositione membrorum ordo vitiorum. prior
venter, et statim cetera saginae substructa lascivia est ; per

7 Mt. 19, 8 15 1 Cor. 7, 29 21 operatur 22 sustinere
21 Joh. 16, 12f. 29 1 Tim. 4, 3 33 Opp. ed. Reifferscheid-Wissowa

10

15

20

²5

35

50

